# Les 6: Helena en Penelope

** 19/05/2016**

## Deel I: Helena: Over de macht van het beeld

#### Eerste slide

* Poster van Mad Men
* Links staat de klassieke huisvrouw ([Jackie Kennedy](https://nl.wikipedia.org/wiki/Jacqueline_Kennedy_Onassis)) en rechts het sekssymbool ([Marilyn Monroe](https://nl.wikipedia.org/wiki/Marilyn_Monroe))
* In de serie waren de mannen in gesprek. Ze probeerden de vrouwen op te delen in de twee categorieën
* Ook in onze cultuur zijn er mythes terug te vinden: verhalen die een soort structuur in het leven aanreiken.
  * Deze verhalen kunnen een keurslijf worden.
* (voorbeeld van persoonlijkheidsquizen; denk: welk Game of Thrones personage ben jij?)

#### Inleidende slide

* [Helena](https://nl.wikipedia.org/wiki/Helena_%28mythologie%29) was de ultieme schoonheid (de Marilyn Monroe uit de eerste slide).
* Als we de afbeeldingen van Helena door de geschiedenis bekijken duiken enorme verschillen op.
  * Helena is iets ongrijpbaars: ze is het ultieme beeld van schoonheid wat zich niet laat vangen in kunstwerken.
  * Weerspiegelt het ideaalbeeld van de maatschappij van het kunstwerk
  * Helena: betekent ± stralend licht; komt etymologisch van het woord voor maangodin. Ze was oorspronkelijk waarschijnlijk ook een godin
  * Wordt ook de Venus onder de mensen genoemd.
  * De fakkel, waarmee ze vaak afgebeeld wordt, is ook een symbool voor het platbranden en de ondergang van Troje.
* [Paris](https://nl.wikipedia.org/wiki/Paris_%28mythologie%29), prins van Troje, is de man die haar schaakte. Ze was oorspronkelijk getrouwd met [Menelaus](https://nl.wikipedia.org/wiki/Menela%C3%BCs), koning van Sparta.

#### Afkomst

* er zijn twee versies van haar afkomst.
* Zeus wordt weer verliefd op een sterfelijke vrouw, [Leda](https://nl.wikipedia.org/wiki/Leda_%28mythologie%29). Hij verandert zich in de vorm van een zwaan en verleidde haar. Hieruit komen twee eieren voort. Uit het eerste ei komt het broederpaar [Kastor en Pollux](https://nl.wikipedia.org/wiki/Castor_en_Pollux) voort. Uit het andere Helena en [Clytaemnestra](https://nl.wikipedia.org/wiki/Clytaemnestra).
* Clytaemnestra zal in de mythologie de naam krijgen van de onbetrouwbare vrouw.
* [Penelope](https://nl.wikipedia.org/wiki/Penelope) is aan de andere kant het toonbeeld van de ideale vrouw.
* Helena wordt begeert door alle koningen van Griekenland. Om conflicten te voorkomen heeft Odysseus raad gegeven aan de vader van Helena, [Tyndareus](https://nl.wikipedia.org/wiki/Tyndareos). Dit is de Tyndareïsche eed: alle koningen beloven dat Helena zelf een man mag kiezen uit haar minnaars. Ze zweren deze keuze te respecteren en de gekozen man te beschermen in conflicten om Helena. Deze eed zal dus de aanleiding zijn tot de grootschalige Trojaanse oorlog.

#### De twistappel en het Parisoordeel

* Verhaal van de [twistappel](https://nl.wikipedia.org/wiki/Twistappel).
* Op het huwelijk van [Thetis](https://nl.wikipedia.org/wiki/Thetis_%28mythologie%29) en [Peleus](https://nl.wikipedia.org/wiki/Peleus) zijn alle goden en godinnen uitgenodigd, behalve [Eris](https://nl.wikipedia.org/wiki/Eris_%28mythologie%29), de twistgodin. Uit wrok smijt ze een gouden appel in de menigte met het opschrift "voor de mooiste". Hera, Athena en Aphrodite twisten om deze appel. Zeus wilt geen oordeel vellen. Daarom gaan de godinnen en Hermes naar een herder, die Paris blijkt te zijn. Deze was verstoten door zijn ouders omdat er een profetie was die voorspeld had dat hij de ondergang van Troje zou betekenen. Paris koos voor Aphrodite.

#### De twistappel en het Parisoordeel: gender-kritische receptie

* Kritisch werk dat aanklaagt dat vrouwen altijd in passieve positie de verhalen ondergaan. Ze krijgen nooit een sleutelrol in de mythologie.

#### De ontvoering door Paris. Vrijwillig of niet?

* In sommige versies wordt Helena door Paris geroofd. In de meeste versies wordt ze echter verliefd op Paris en gaat vrijwillig mee.
* Dit is een terugkerend thema: is de mens nog vrij wanneer de goden zich moeien? Blijf je nog vrij wanneer je wanhopig verliefd bent? Is de mens vrij ten opzichte van het goddelijke in zichzelf?
* Gedicht van [Sappho](https://nl.wikipedia.org/wiki/Sappho)
  * De vaasschildering toont hoe zowel Paris als Helena beïnvloed worden door de goden. Paris wordt gewezen op Helena en Aphorodite gaat letterlijk op Helena's schoot zitten.

#### In Troje: Helena in de Ilias

* Homeros is een van de grootste bronnen over Helena.
* Bijzonder atypische afschildering: Helena is een kwetsbare vrouw met een tragisch verhaal. Ze heeft helemaal niet gevraagd om haar schoonheid.
* Eigenlijk heeft Helena niet eens zo een grote rol in het verhaal. Homeros schrijft dat Helena niet eens meer de reden was waarom de Grieken bleven vechten. Ergens in het verhaal waren de Grieken en de Trojanen in onderhandeling. Daar riep een Griekse koning dat zelfs het teruggeven van Helena niets meer zou uitmaken, Troje is gedoemd.
* "Vreselijk lijkt ze op de godinnen": de schoonheid is een soort vloek die over haar rust. De mensen zijn bang van het goddelijke in haar
* Ze is zeer eenzaam in die vreemde stad. Ze werd tegelijk geliefd maar ook gehaat door het volk, want ze brengt de wrok van de Grieken over Troje.
* Op een bepaald punt vechten Menelaus en Paris om Helena. Paris dreigt dit gevecht te verliezen maar Aphrodite redt hem. Ze brengt hem naar zijn slaapvertrek en gaat dan, vermomd als oud vrouwtje, Helena halen. Helena heeft echter door wie ze voor zich heeft en wilt niet meer de speelbal zijn van de Goden.
* Helena is een weefster, net zoals Penelope. Op een bepaald moment wordt beschreven dat Helena haar eigen verhaal aan het weven is op een purper doek. Dit purper is in de Ilias een verwijzing naar al het bloed. Het is dus een soort schuldbetuigenis van Helena omdat ze zoveel leed heeft veroorzaakt. Tegelijk vereeuwigt ze ook de helden van de oorlog in het doek.
* Bij de Ilias is weven vaak de beeldspraak voor het weven van plannen, listen en oorlog in het algemeen. Helena wordt dus afgeschilderd als de wever van het leed.

#### Na de val van Troje

* Na de val van Troje wou Menelaus Helena doden uit wraak voor al het leed dat ze berokkend heeft. Ze werpt in overgave haar gewaden af. Menelaus krijgt het niet meer over zijn hart om haar de doden en neemt haar weer mee als zijn vrouw.
* In de Odyssea is er een vreemde passage over Helena. In deze versie had Menelaus Helena gespaard en weer meegenomen naar Sparta als zijn echtgenote. Na de oorlog zou ze een verhaal vertellen aan Menelaus en [Telemachus](https://nl.wikipedia.org/wiki/Telemachus) wanneer deze laatste op bezoek was aan het Spartaanse hof: ze zou Odysseus gered hebben in Troje wanneer deze op een dag aan het spioneren was vermomd als een oude bedelaar.
* Het verhaal gaat dat Helena Menelaus en zijn gasten bleef drogeren met een soort opium zodat deze hun wrok over haar zouden vergeten. In deze versie eindigt Helena vaak na haar dood samen met Menelaus op de witte eilanden.
* In andere versies wordt Helena opgehangen door een oorlogsweduwe aan een plataan.

#### Helena als 'eidolon'

* Helena is de ultieme uiterlijke schijn. Ze is in essentie een symbool voor de lege illusie van de schoonheid, die het verlangen maar blijft prikkelen.
* Helena bezit haar schoonheid niet, ze is zelf slaaf van haar schoonheid.
* In deze traditie (zoals verteld door [Euripides](https://nl.wikipedia.org/wiki/Euripides)) verloopt het verhaal van Helena compleet anders dan hetgeen Hormerus beschrijft. Paris zou niet Helena zelf, maar een schim die op haar lijkt, roven. De hele Trojaanse oorlog wordt dus letterlijk om een schim gevoerd, waaruit de absurditeit van de oorlog blijkt. [Lees](https://nl.wikipedia.org/wiki/Helena_%28mythologie%29#Helena_naar_Egypte) de andere versie.

#### Verwerking van Helena als ongrijpbaar fantoom

* Het idee van Helena als ongrijpbare fantoom.
* Verhaal van schilder [Zeuxis](https://nl.wikipedia.org/wiki/Zeuxis): hij maakte gebruik van minstens vijf modellen om zijn Helena te vormen.
* [Faust-legende](https://nl.wikipedia.org/wiki/Faust_%28sage%28):
  * Wetenschapper Faust ruilt zijn ziel met de duivel in ruil voor alle ervaringen die Faust maar wilt. Hij wilt zien of er iets in de wereld is dat hem behaagde.

#### Helena als gender-vraagstuk: wat is een vrouw?

* Manier waarop vrouwelijkheid wordt geconstucteerd in de mythologie: de ultieme vrouw in de mythes bevat altijd een zekere leegte. Vaak is het slechts een uiterlijke schijn. Helena is altijd gehuld in een soort sluier.
* Het vrouwelijke is doorheen de geschiedenis vaak als negatief beeld afgeschilderd. Daardoor gaan vrouwen in de mythologie vaak mannelijke patronen aannemen, die dan wenselijk schijnen te zijn volgens de maatschappij. Maar dit gedrag wordt dan weer gezien als een soort verraad tegenover hun vrouwelijkheid.
* Hoe kan je de vrouwelijkheid betekenis geven buiten de stereotype beelden?

#### De constructie van moderne vrouwbeelden in beeld gebracht. Nieuwe 'eidola' in Mad Men (HBO)

#### Roland Barthes' Mythologies (1957)

* [Roland Barthes](https://nl.wikipedia.org/wiki/Roland_Barthes) gaat in zijn boek op zoek naar hedendaagse mythologie. We zijn tegenwoordig omgeven door allerlei verhaaltjes. Zoals een vis het water niet meer bemerkt waarin hij zwemt, zijn wij ons niet meer bewust van de mythes die zich om ons heen afspelen.
* Cover van Paris Match: beeld van het Franse ideaal dat waarvan gedacht werd dat het door heel de wereld werd omarmd.

#### Poster voor Mad Men

* Don Draper staat voor een etalage raam.
* Je weet niet waarnaar Don kijkt: naar de reclame, naar zichzelf, naar het vrouwbeeld of naar de hele scene en herkent hij zichzelf? Een lege pop zonder enige inhoud, dat telkens hetzelfde verleidingsverhaaltje opvoert.
* Don draper is als reclameman de opwekker van verlangen. Daarom komt zijn beeld overeen met de positie die Cupido inneemt in het schilderij ["het Parisoordeel"](https://en.wikipedia.org/wiki/Judgement_of_Paris#/media/File:Enrique_Simonet_-_El_Juicio_de_Paris_-_1904.jpg) van [Enrique Simonet](https://nl.wikipedia.org/wiki/Enrique_Simonet)
* (video)
* mythes terug te vinden in de poster:
  * Mythe van Pygmalion.
  * Narcissus
  * Helena die haar gewaden afwerpt wanneer ze Menelaus terugziet.

## Deel II: Penelope

#### Het verhaal van de Odyssee

* Helena en [Penelope](https://nl.wikipedia.org/wiki/Penelope) ([en](https://en.wikipedia.org/wiki/Penelope)) verschillen op zeer veel vlakken. Helena blijft echter een zeer passief figuur. Penelope lijkt passief, maar zal haar lot zelf actief besturen.
* Als echtgenoot van Odysseus is ze zijn vrouwelijke tegenhanger. Ze is ook zeer intelligent.
* Ze staat ook voor de trouwe echtgenote. Ze blijft trouw ondanks het feit dat Odysseus zo lang van huis was (20 jaar!).
* List van het weefgetouw: Penelope heeft moeite om alle minnaars van zich af te houden. Ze zegt dat ze eerst de lijkwade van Odysseus moet weven, maar 's nachts rafelt ze het terug uit.
* Wanneer Odysseus terugkeert moet hij afrekenen met alle minnaars. Telemachus, zijn zoon, helpt hem hierbij. Hij gaat vermomd als een bedelaar naar zijn huis. Ondertussen is de list van het weefgetouw doorzien, en moet Penelope een echtgenote kiezen. Ze zegt echter dat ze alleen wilt trouwen met iemand die net als Odysseus een pijl kan schieten door tien bijlkoppen. Odysseus slaagt hier in als vermomde bedelaar en doodt daarna de vrijers. Penelope is echter nog niet overtuigd en wilt nog eens testen of het zeker Odysseus is. Ze zegt tegen een dienstmaagd om hun bed op de gang te zetten voor Odysseus. Odysseus roept hierop dat dat onmogelijk is, aangezien hij dat bed zelf gehouwen had uit een dieptgewortelde olijfboom, en zelfs de goden dit amper zouden kunnen verzetten. Hierdoor weet Penelope dat hij echt Odysseus is.
* Het onverzetbare bed is een metafoor voor de trouw van Penelope binnen hun huwelijk.
* Het huwelijksbed is het hart van de kosmos voor Odysseus. Odysseus bleef zijn identiteit behouden zolang dat bed daar verankerd staat.

#### Penelope als tegenpool van Helena en Clytaemnestra

* Odysseus is het toonbeeld van de meest flexibele man. Hij reist de hele wereld rond. Penelope is dan weer het toonbeeld voor de standvastigheid.
* Odysseus komt in de onderwereld Agamemnon tegen, die tegen dan al vermoord was door zijn vrouw. Agamemnon stelt Odysseus echter gerust en doet een lofzang over de standvastigheid van Penelope en haar trouw.
* Penelope vraagt aan Odysseus om vergiffenis dat ze zo koel was bij hun hereniging, maar ze was op haar hoede voor het noodlot dat ook Helena is overkomen. Ze toont dus ook een soort medelijden voor Helena.

## De metaforiek van het weven

* In die Ilias wordt alles wat complex en ondoorgrondelijk beschreven met weven. Het staat ook voor de intelligentie.

#### Spinnende godinnen

* Spinnen werd gezien als een activiteit van de goden. (komt ook voor bij de indiaanse, Japanse en Noorse mythologie)
* Is zeer vaak een metafoor voor het noodlot.
* Wie zijn de spinsters: naam voor de schikgodinnen = de noodlotsgodinnen.
* In de Ilias is de schikgodin enkelvoudig, bij de Odyssea zijn er drie godinnen.
* Penelope en Helena zijn waarschijnlijk afkomstig uit deze godinnen.

**20/05/2016**

* Noodlotsgodinnen hebben de touwtjes in handen van alle verhalen, zelfs van de goden.
* Dat is wat mythologie doet: iets ongrijpbaars begrijpbaar maken.
* Mythologie legt abstracte begrippen vast in metaforen, iets dat als mens wel begrijpbaar is. [Blumenberg](https://en.wikipedia.org/wiki/Hans_Blumenberg): sommige dingen kan je enkel begrijpelijk worden via een metafoor. Dat zijn absolute metaforen.
* Absolute metafoor: iets dat je alleen maar kunt vervangen door een andere metafoor. Bijvoorbeeld het "noodlot" kan alleen in een metafoor worden vervat. Ook de waarheid is iets dat zich alleen in metaforen laat beschrijven. Je kan een absolute metafoor niet vervangen door iets dat geen metafoor is. Je kan het proberen uitleggen, maar dat zal altijd gebeuren aan de hand van een andere metafoor.
* Weven van textiel: niet alleen een beeld om het onbegrijpelijke te begrijpen, maar bevat ook een zekere troost. Het weven bevat een schoonheid, het is een ware kunst. Zelfs al valt het lot soms tegen, zelfs dan nog zal het grote verhaal betekenis hebben. Dit beeld redt mensen niet van het lot, maar biedt een manier om ermee om te gaan.

#### Penelope's weefsel: symboliek

#### Het weven van een eigen verhaal

* Het afwerken van de lijkwade van Penelope is een symbool voor het einde van Penelope's leven als echtgenote van Odysseus. Het is ook een symbool voor het einde van Odysseus leven zelf. Hij was al 20 jaar verdwenen. Ten slotte is het ook een voorafschaduwing van de dood van de vrijers van Penelope. Penelope is op dat moment dus een soort weefgodin die het lot van het verhaal weeft.
* Helena maakt de helden van de Trojaanse oorlog onsterfelijk bij het weven.
* Weven en liederen zijn nauw verknoopt. Weven was een zeer ritmische bezigheid.
