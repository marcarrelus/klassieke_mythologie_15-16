# Les 3: Prometheus

**17/03/2016**

#### Opzet van deze les

* rechts: schilderij van [Heinrich Füger](https://en.wikipedia.org/wiki/Heinrich_F%C3%BCger): Prometheus brengt het gestolen vuur naar de mensen. (Kleien beeldje vanvoor in het donker = de mensen)

#### Prometheus

* mythe: Prometheus als schepper van de mens
* myhte: Prometheus en de verdeling van de offergaven

* Prometheus (intelligentie, vooraf denker) <---> Epimetheus, broer van Prometheus (domheid, achteraf denker)
	* combinatie ervan: de mens
* Prometheus = trickster -> alles in de war doen lopen
	* Andere voorbeelden van tricksters:
		* Loki
		* Coyota
		* Hermes: heeft [staf met slangen](https://nl.wikipedia.org/wiki/Caduceus) (slangen ~ vereniging van tegenstelling (conjunctio oppositorum))
		* zwarte piet: is geschminkt -> heeft iets te verbergen
* Hij was een oerrebel, de eerste die zich durfde te verzetten tegen de goden.
* Prometheus kreeg geen tempels etc. zoals goden, vanwege zijn dubbelzinnig karakter.
	* kreeg wel een fakkeltocht

#### Structuralistische 'mythanalyse'

* parole: zijn onder andere de stopwoorden die je gebruikt. Dit is anders voor iedereen, maar er is een gemeenschappelijke structuur, de ‘language’. Dit geldt ook zo voor de mythologie volgens Strauss. Er is daar ook een onderliggende structuur.
* Niets heeft een betekenis op zichzelf: enkel als je het in relatie met iets anders plaats. Je zet het in een raster met andere begrippen. Slenteren heeft enkel maar betekenis omdat ook wandelen, lopen en stappen bestaat.
	* Voorbeeld: schaakspel: je kan perfect een schaakspel met totaal andere figuren opstellen. Je kan de betekenis afleiden vanuit hun betekenis ten opzichte van elkaar. De pionnen staan vooraan, koning in het midden etc. Dit concept is het idee achter het structuralisme.
* Bij structuralisme: je vericht een studie van de relatie tussen zaken en niet over zaken op zich.
* Bij mythes: kijk naar de tegenstellingen: man - vrouw, zee - aarde,....
* Dit komt voort omdat de mens ook biologisch uit tweetallen bestaat. twee handen, twee oren, zelfs twee hersenhelften.
* Tegenstellingen kunnen nogal eens botsen. De mythe heeft in de eerste plaats als doel om al deze zaken die tot conflicten kunnen leiden te verklaren en te plaatsen. Het narratief is een manier om tegenstellingen tot relatie te brengen.
* Strauss is aanhanger van het idee dat mythes niet absurd zijn. Onderliggend zit er altijd een zeer sterke logica. Hij zoekt naar deze logica zonder rekening te houden met de context waarin deze mythes zich ontwikkelden, en velen vinden dat hij hierin in de fout gaat. Bij zijn analyses houdt hij geen rekening met chronologie, hij fileert als het ware de mythes en bekijkt de aparte stukjes.

#### Gernet-school

* Groep van navolgers van Strauss die zich rond Gernet hebben verzameld. Combineren leer van Gernet en Strauss. Ze houden net WEL veel rekening met de context van de mythes. Velen van hen zijn hellenisten, dus ze zijn wel geïnteresseerd in de omstandigheden van de mythes. Mythes zijn vaak een knooppunt waar alle deze structuren (politiek, sociaal, psychologisch,...) samenkomen.

#### Hesiodos

* [Hesiodos](https://nl.wikipedia.org/wiki/Hesiodos) wordt als een van de stamvaders beschouwd van de Griekse mythologie (samen met [Homerus](https://nl.wikipedia.org/wiki/Homerus)).
* 'theogonie' en 'werken en dagen' zijn twee werken
* Het is nog altijd niet duidelijk of Hesiodos wel degelijk een persoon was. Kan een verpersoonlijking zijn van een groep mensen.
* Werken en dagen: boerenkalender. Handleiding voor het goede leven van een boer. Hier somt hij op wat de goede dagen zijn om te planten en te zaaien etc. Hij vertelt hier zelf een soort van kaderverhaaltje in. Zijn kwadelijke broer Perses probeert hier de erfenis naar zich toe te trekken. Hij vertelt zijn broer een verhaal over rechtvaardigheid. Het is de bedoeling dat alle mensen werken. In deze context vertelt hij ook over Prometheus.

* Versie van Hesiodos brengt geen gestructureerd verhaal over Prometheus. Bestaat zelfs uit twee versies (in zijn twee werken), die elkaar niet altijd volgen of zelfs elkaar tegenspreken. Dit komt omdat de verhalen in principe door de lezers gekend zijn en slechts als herinnering worden opgeschreven.

#### Theogonie

* verdelen van porties: wat wordt hier bedoeld? Bij rituele offergaven werd niet het hele dier aan de goden geofferd. Vlees was zeer duur en werd niet alle dagen gegegeten. Achteraf werd slechts een deel verbrand en de rook hiervan was dan het deel voor de goden (vaak enkel de botten en ander slachtafval). Blijkbaar was er ooit discussie tussen de mensen en de goden over welk deel er nu voor wie bedoeld is bij de offergave. Hier slaat het "verdelen van de porties voor goden en mensen" op.
* Venkelstengel, is hol binnenin.
* Als straf voor het goede vuur => het prachtig kwaad (de eerste vrouw). Dit is Pandora.
* Hesiodos klaagde doorheen al zijn werken over de vrouw.

#### slide met beeldhouwwerk en schilderij

* links: beeld van [Nicolas-Sébastien Adam](https://en.wikipedia.org/wiki/Nicolas-S%C3%A9bastien_Adam)
* rechts: schilderij van [Jacob Jordaens](https://nl.wikipedia.org/wiki/Jacob_Jordaens)

#### Werken en dagen

* Ook hier komt de mythe in voor, maar in andere vorm.
* Levensles: je moet hard werken. Dit komt omdat de goden het "leven" voor de mensen verborgen hebben. De betekent dat de mensen de aarde eerst moeten bewerken voordat haar vruchten naar boven zouden komen. Zeus was verbolgen over de mensen (niet geweten waarom) en ontnam ook het vuur.
* Epimetheus trouwde zonder denken met Pandora.
* Er is dus helemaal geen doos in het originele verhaal. Erasmus heeft "kruik" verkeerd vertaald. Er was dus enkel een kruik (waar deze vandaan komt etc wordt niet verteld).

#### Schilderij

* links: pandora wordt gemaakt door Athena en Hephaistos. In Hesiodos' versie droegen alle goden bij aan haar creatie.
* rechts: schilderij van [John William Waterhouse](https://nl.wikipedia.org/wiki/John_William_Waterhouse)
* Waarschijnlijk oorspronkelijke etymologie: hier wordt pandora niet gemaakt door de goden, maar staat op uit de aarde. Ze is het epitheton van de Aarde. Hier betekent het de "alles schenkster". Ze was waarschijnlijk eerst een vruchtbaarheidsgodin.
	* Dit ondersteunt de theorie dat de vruchtbaarheidsgodin voordien een veel prominentere rol had in de relgie. De maatschappij werd echter steeds meer patriarchaler. Het vrouwelijke symbool werd steeds diabolischer voorgesteld.

#### De Analyse van Jean-Pierre Vernant

* Het vuur is een gift die de goden al dan niet kunnen geven.
* Ook bij de truc met de offergaven is een vorm van stelen aanwezig. Prometheus probeert het vlees met een list te stelen. Dit geldt ook voor het graan. Ook de gift van de vrouw bevat een element van krijgen of niet krijgen.
* Heel de mythe van Pandora is dus verweven van tegenstrijdigheden. Een mooi geschenk met een kwalijke inhoud (de vrouw), de onappetijtelijke maag verbergt het lekkere vlees. Een belangrijke les is dus dat niets is wat het op het eerst zicht lijkt. En dit geldt dubbel bij het handelen met de goden.
* Er zitten ook verklaringen in voor bepaalde zaken. Waarom zijn de goden tevreden met enkel de botten etc?
* Verklaring van paradoxale: het onaangename van het werken is nodig om het aangename van het oogsten te bereiken.
* Pandora lijkt in alle aspecten op de offerporties. Met haar aantrekkelijke uiterlijk verbergt ze haar kwaad.
	* De vrouw is ook gelinkt aan de maag. De man moet voor zijn vrouw en kinderen werken.
* De vrouw en het vuur kunnen ook met elkaar vergeleken worden. De vrouw moet net zoals het vuur continu gevoed worden.
* De vrouw kan ook vergeleken worden met het graan.

#### Socioculturele analyse

* deze mythe vertelt waarom de wereld zo vol paradoxen zit. Er worden geen oplossingen geboden, maar een verklaring op zich kan al een zekere troost en houvast bieden.
* aetiologische mythe = verklarende mythe: geeft antwoord op de vraag 'Waarom is iets zo?'
* 4 essentiele zaken voor een menselijk leven:
	* het offer
	* het huwelijk
	* de landbouw
	* het vuur
	==> al deze dingen duiden aan dat de mensen geen goden zijn. Ze tonen het punt waar het is misgelopen tussen de mensen en de goden. Dat is waarom de mensen niet meer met de goden aan tafel zitten. Een menselijk leven bestaat in het beste geval uit een combinatie van goede en kwade.


**24/03/2016**

#### Uitleg bij verschillende slides

* Er heeft een feest plaatsgevonden voor goden en mensen (bij verhaal van bedrog met offergave). Het veld speelt zich af op een papaverveld. Verwijzing naar de droomrealiteit waarin het verhaal zich afspeelde (ni vrai, ni faux).
* Op dat moment was er nog niet zo een groot verschil tussen goden en mensen.
* Deze mythe is een verklaring waarom de verdeling van de offergave is zoals ze is (vlees voor de mensen, rest als offer).
* Vroeger zaten we als mens aan tafel met de goden, nu kunnen we ze enkel bereiken via offergaven. Deze mythe gaat dus over de breuk tussen de mensheid en de goden.
* In vele jagersculturen worden de botten en het vet op gelijkaardige manier "teruggegeven" aan de goden of natuur of etc. Dit is vaak vanuit het idee dat we als mens niet alleen zomaar alles mogen nemen. We moeten gedeeltelijk teruggeven zodat er dieren blijven komen.
* In het verhaal wist Zeus dat hij de "verkeerde" deel nam (dus niet het vlees). Dus is het deel met de maag en het vlees misschien niet de juiste keuze. De maag symboliseert het feit dat wij mensen moeten eten om te blijven leven. We hebben onszelf veroordeelt tot de honger. Het vlees is dan weer symbool voor de dood. Door het nuttigen van het dode vlees, veroordeelde de mensheid zich tot de sterfelijkheid. De botten blijven bestaan, ze staan voor de onsterfelijkheid. Dus ook hier is niets wat het lijkt. De onaantrekkelijke stapel was inderdaad de betere keuze. Dus niet enkel Prometheus, maar ook Zeus zelf gebruiken een list.
* Prometheus stak de fakkel in brand door ze aan de sterren te houden. Waarom waren de sterren zo belangrijk voor primitieve culturen: de zon en sterren zijn een van de weinige houvast in een zeer veranderlijke wereld. De zon komt elke dag op, en de sterren volgen een vast patroon. Dit werd heel vaak als iets goddelijks aanzien.
* Er is een verschil tussen het hemelse en aardse vuur. Het hemelse vuur is stabiel en eeuwig. Het aardse vuur kan uitgaan, moet steeds gevoed worden en je kan je eraan verbranden. Dit is alweer een symbool voor de sterfelijkheid. Het onvergankelijke hemelse vuur is het ideaal voor de mens. Komt overeen met Pandora: Pandora doet ook haar man opbranden als een fakkel. De man moet voortdurend werken om haar te voeden.
* Pandora komt ook overeen met de granen. Er moet geploegd worden om er iets nuttigs uit te kunnen halen.
* Pan = al; dorum = geschenk.
	* Bij Hesiodos is dit in de betekenis dat ze een geschenk was van alle goden (alle goden hebben bijgedragen).
* De mens is veroordeeld tot een bestaan doordrengd van combinaties van tegengestelden (het goede en het kwade). Er is altijd vreugde en verdriet, ziekte en gezondheid, geboorte en dood. De mythe zegt niet hoe je daarmee kan omgaan, maar geeft wel een verklaring waarom het zo is. Ze moraliseert niet, ze verklaart alleen.
* Broodetende geslacht van mensen: vlees en brood zijn dingen die vergaan. Door ons te voeden met deze tijdelijke zaken, zijn we zelf verdoemd om te vergaan. De goden eten geen brood en vlees.
	* Deze thematiek komt ook voor in het Gilgamesj epos. Daar ziet Gilgamesj zijn vriend sterven. Dit kan hij niet verwerken en gaat op zoek naar het geheim van de onsterfelijkheid. Hij trekt op een queeste naar de andere kant van de wereld op zoek naar de enige onsterfelijke mens (die als enige de zondvloed had overleefd). Deze zegt dat Gilgamesj eerst het kleine broertje van de dood moet overwinnen, de slaap. Gilgamesj probeert dan wakker te blijven. Dit lukt hem niet en hij slaapt door zijn vermoeidheid zeven dagen lang. Wanneer hij wakker wordt liggen er zeven broden voor hem, waarvan er al een deel aan het vergaan zijn. De man vraagt hoe hij onsterfelijk denkt te worden als hij zich al voedt met broden die zelf vergaan.
* De goden leven van nectar en amborzijn. Deze kunnen het lichaam volledig genereren en zelfs onsterfelijk maken. De goden eten dus geen brood en vlees.
* Hesiodos spreekt ook van een gouden tijd. In die tijd groeide het graan en vruchten over heel de aarde spontaan. De mens bevindt zich tussen de goden en de dieren. De landbouw markeert de tussenpositie. De dieren leven nog gewoon van de aarde. In de gouden tijd waren er nog geen vrouwen. Er was dus nog geen voortplanting. De mens waren toen dus een soort van onsterfelijk geslacht. In andere versies kwamen de mensen voort uit de aarde.
* Plato's symposium: het verhaal van de bolwezens. Er was een verhaal over het ontstaan van de liefde. Oorspronkelijk waren de mensen bolwezens. De mensen bestonden toen uit een bol met vier armen, vier benen, vier ogen, etc. Deze mensen waren zeer machtig en de goden waren jaloers op deze wezens. Daarom hakten de goden ze in twee (de navel is waar de goden de huid weer bijeentrok). Er waren drie soorten bolwezens: die van de zon, die van de aarde en die van de maan. De zonwezens zijn de homoseksuelen, de aardwezens zijn de lesbiennes en de wezens van de maan zijn de hetroseksuelen. Sinds de goden de bolwezen geschijden heeft, zijn alle mensen op zoek naar hun andere helft.
* De Grieken zaten hier zeer mee in: de mannen hebben altijd een vrouw nodig om zich voort te kunnen planten.
* Partegogenese: dit is de maagdelijke voortplanting. Dit is een belangrijk thema voor een aantal mythes. Denk aan Zeus die in staat was om Athena te verwekken.
* De mens is een gebrekkig wezen: hij heeft de landbouw en het huwelijk om te kunnen leven en zich voort te planten. Bij de goden ligt dit anders: deze doen niet aan landbouw en kunnen zich zelfs alleen voortplanten.

#### Slide met vaasschildering en schilderij

* schilderij van [Jean Cousin the Elder](https://en.wikipedia.org/wiki/Jean_Cousin_the_Elder)
* Eva prima pandora: er is een grote parallel tussen Pandora en eva uit de bijbelse verhaal van de zondeval. Het is de vrouw die de appel van de slang aanneemt. Dit zorgt dat het kwade over de mensheid komt. De vrouw wordt aanzien als de schuldige voor de dood.
* Bijna alle mythologien komen overeen in het idee dat de vrouw verantwoordelijk is voor de sterfelijkheid van de mens. Dit komt waarschijnlijk omdat de vrouw ook instaat voor het geven van het leven. Ze zorgt voor de geboorte, dus zal ze ook wel met de dood te maken hebben.
* Het vuur onderscheidt ons van zowel de goden als van de dieren. Er is geen enkel dier dat zich bedient van het vuur. De mensen hebben echter enkel toegang tot het aardse vuur, in tegenstelling tot de goden die het hemelse vuur kunnen aanwenden.

#### Geen specifieke slide

* Nog een onverklaard element: de kruik van Pandora. Waarom had Pandora nog een kruik nodig als ze zelf al symbool staat voor de komst van het kwade over de mensheid.
* We weten niet vanwaar de kruik komt.
* Enkel de hoop blijft nog zitten waneer ze de kruik weer sluit.
* Alweer kunnen we de hoop plaatsen als een scheiding tussen mens, dier en god. Goden hoeven niet te hopen. Ze hebben alles wat ze willen. Ook het dier zal niet hopen. Het ondergaat wel leven en dood, maar is niet bewust van zijn situatie. Het weet niet dat het moet sterven. De mens is dus de enige die moet sterven en lijden, en is zich daar ook nog eens van bewust. Hij is dus de enige die kan hopen.
* Aesgulos: tragedieschrijver. Hij beschrijft hoe Prometheus wordt vastgeketend in de Kaukasus als staf voor het helpen van de mens. Elke dag komt de arend zijn lever opeten. Zeus doet dit omdat Prometheus iets weet wat Zeus niet weet. Zeus heeft zijn troon verkregen door zijn vader van de troon te stoten (die op zijn beurt hetzelfde heeft gedaan). Hij is dus alle dagen bang dat hij een zoon zal verwekken die hetzelfde bij hem zal doen. En Prometheus weet bij welke vrouw dit gaat gebeuren. Dit geheim probeert Zeus te bemachtigen door Prometheus te martelen. Prometheus staat hier symbool van de ultieme rebelse symbool.
* Prometheus staat ook symbool voor de overgang van dier naar mens. Hij heeft het schrift en landbouw aangeleerd.
* tuflas alpidas: blinde hoopgevoelens
* Prometheus is ook een paradox: hij brengt wel het schrift en de landbouw, maar tegelijkertijd zorgt hij voor een breuk tussen de goden en de mensen.
* Ook de hoop is ambigue: het is alleen omdat we hopen dat we ook kunnen lijden. Maar anderszijds maakt hopen het leven draaglijker.
* Twee lezingen over de kruik: ofwel zat al het goede erin (in de vorm van graan) dat Pandora heeft opgeschrokt. Ofwel zat het vol met kwade dingen dat door het openen van het deksel verspreid is geraakt.
* Andere lezing: kruik zat vol kwade zaken. De hoop is zelf dus ook een kwaad. Maar dit houden we dicht bij ons. Dit is de interpretatie van Nietsche, die stelt dat we alle hoop moeten laten varen.
* De hele mythe lijkt zeer doordacht door iemand in elkaar gezet. Al deze verbanden doen vermoeden dat er iemand hard over zitten nadenken. Niets is echter minder waar. De hele mythe is organisch gegroeid uit verschillende gebruiken en verhalen die al bestonden.

### Nawerking: Prometheus als mythisch model

#### De (overmoedige) wetenschapper

* Vuur staat voor de menselijke geest. De mens overstijgt het dierendom en probeert het godedom te bereiken door middel van zijn ingenieuse vindingen.
* Het verhaal van Frankenstein (Mary Shelly) wordt ook wel de moderne Prometheus genoemd. Dokter frankenstein is hier de schepper. De schepper en schepping trekken elkaar de ondergang in.
* De wetenschap kan zich lelijk mispakken (zich branden) wanneer hij zelf voor god probeert te spelen.
* Frankenstein vertoont veel gelijkenissen met Prometheus. Maar je kan ook stellen dat het monster zelf vergeleken kan worden met Prometheus. Ook het monster komt in opstand tegen zijn schepper.
* Het monster vraagt ook naar een vrouw, hij wil ook zijn tweede helft vinden.
* [Prometheus](http://www.imdb.com/title/tt1446714/)

#### Rebel tegen de goden

* Ook een postief paradigma: de mens die zijn eigen lot in handen neemt. Prometheus komt in opstand tegen Zeus, en weigert zijn geheim te verklappen, zelfs onder martelingen.
* In het gedicht (Johann Wolfgang von Goethe) spreekt Prometheus de goden aan. Prometheus aanvaardt dat hij zal moeten lijden en wenen, maar laat dit hem niet deren. Hij is een ultiem vrijheidssymbool.
* Het gedicht heeft een negatievere bijklank:
	* In dit gedicht is de adelaar van Zeus vervangen door een gier, een aaseter.
	* Waarom gaat Prometheus de gier bewonderen? De gier slaagt erin om iets verschrikkelijks te doen (elke dag zijn lever komen opeten), en voelt hierbij geen enkele schuld. Prometheus zelf gaat geplooid onder zijn schuld. Hij heeft de breuk tussen de mensheid en de goden gecreeerd.

#### De kunstenaar

* Prometheus als het beeld van de maker, de schepper. Hij was diegene die de mens uit klei boetseerde.
* Zijn vuur staat ook voor de inspiratie van de kunstenaar.
* De man die vuur geeft (Jan Fabre): hier maakt hij de figuur van Prometheus tot een man die je alle dagen zou kunnen tegenkomen. Hij probeert verscholen in zijn jas een sigaret aan te steken (beeld is naar zijn gewoonte een beeld van zichzelf). De sigaret is een belangrijk symbool voor het doorgeven van het vuur, en ruimer gezien: een symbool voor alles wat kunst zou moeten zijn. Er zit ook de gedachte in dat er een risico genomen worden om te kunnen leven.
