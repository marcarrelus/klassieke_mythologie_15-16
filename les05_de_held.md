# Les 6: De held en zijn paradoxen

**28/04/2016**

#### Deze les

* In de Griekse mythologie zijn helden bijna altijd dubbelzinnig.
	* enerzijds is hij een redder,
	* anderzijds ligt hij heel vaak in conflict: met zichzelf, met de goden, met de gemeenschap en heel vaak ook met de vrouw.
* Het beeld op de eerste slide is [Heracles](https://nl.wikipedia.org/wiki/Herakles_(mythologie)) ([en](https://en.wikipedia.org/wiki/Heracles)). Bekend van zijn twaalf werken. Eén van die taken is het halen van de appels van de [Hesperiden](https://nl.wikipedia.org/wiki/Hesperiden) ([en](https://en.wikipedia.org/wiki/Hesperides)). In hun tuin zouden gouden appels groeien. Heracles moet deze appels aan het einde van de wereld gaan halen. Die tuin werd bewaakt door een onverslaagbare draak. Daarna moest hij ook nog passeren aan de titaan [Atlas](https://nl.wikipedia.org/wiki/Atlas_(mythologie)) ([en](https://en.wikipedia.org/wiki/Atlas_(mythology))). Deze heeft de taak gekregen om de hemel boven de aarde te houden. Atlas is ook de vader van de Hesperiden. Heracles vraagt dan aan Atlas of hij de appels wilt gaan halen bij zijn dochters. Die gaat akkoord als Heracles even de hemel wilt overnemen. Hierna wilt Atlas de hemel niet meer overnemen van Heracles. Heracles redt zich hieruit door eerst aan Atlas te vragen of hij even een touw rond zijn schouders mag binden om hem te helpen bij zijn last. Atlas neemt dan nog eventjes de hemel over, waarop Heracles vertrekt.
* De derde persoon op de eerste slide is Athena. Zij helpt Heracles bij het dragen van de Hemel. Heracles denkt dat hij de hemel zelf draagt, terwijl de godin achter zijn rug hem eigenlijk helpt.
* Heel vaak krijgt de held een voorbeeldrol. Hij is een uitvergroting van de dagdagelijkse man, en toont hoe hij door het leven zou moeten gaan.
* Heracles: drie attributen:
	* knots
	* boog
	* leeuwenvel. Komt van de [Nemeïsche leeuw](https://nl.wikipedia.org/wiki/Neme%C3%AFsche_leeuw). Het doden van deze leeuw was één van zijn taken.
	* Het beeld van Heracles met leeuwenvel getooid is typerend. Helden zijn in de eerste plaats vaak monsterdoders: draken, leeuwen, ... De held strijd vaak met het monster, maar heeft er eigenlijk ook iets mee gemeen, namelijk de brute kracht en het geweld. Dus vaak is ook de vraag of de held ook het monster in zichzelf kan beheersen.
* De held kan in de mythologie vaak geen vrede vinden. Vaak staat hij op gespannen voet met de goden. Dit komt omdat de meeste helden halfgoden zijn. Ze kunnen dus meer dan gewone mensen. Hij is dus heel dicht bij het godelijke. Hij is bijna onsterfelijk. Hieruit komt vaak hoogmoed voort. Hij denkt dat hij slechts een kleine stap hoeft te zetten om het godendom te bereiken. Dit wordt dan door de goden afgestraft.
* De held is vaak diegene die uit chaos orde schept: een moeras leegleggen, een stad stichten, een uitvinding doen...

#### De Griekse 'Heros'

* Wat betekent "heros":
	* Kan vertalen als held, halfgod
	* Men nam ervan aan dat de held echt bestaan had. Maar het ging eerder over een quasi bestaan. Dus zoals bij de meeste mythes: ze bestonden wel, maar in een wereld verschillend van de onze.
	* Hebben vaak een beschavingsstichtende functies, waar hij dan het middelpunt vormde van een sociale cultus. Een soort beschermende kracht voor een bepaalde stad of volk.

#### Het geslacht der helden bij Hesiodus

* [Hesiodos](https://nl.wikipedia.org/wiki/Hesiodos) ([en](https://en.wikipedia.org/wiki/Hesiod)): de vijf mensengeslachten: nogal zwartzinnige mythe over de vijf soorten mensen
	* Gouden tijd: de aarde gaf vanzelf voedsel, mensen zijn zo goed als onsterfelijk, geen landbouw was nodig.
	* Zilveren tijd
	* Bronzen tijd
	* Geslacht der helden: hierin vindt ook de Trojaanse oorlog plaats.
	* Ijzeren tijd
* De mythe van vijf mensengeslachten valt eigenlijk totaal niet te rijmen met de mythe van Pandorra, van dezelfde auteur. Dit was bij de Grieken totaal geen probleem. Verhalen konden elkaar perfect tegenspreken maar toch beiden aanvaard worden.
* Moeilijk evenwicht van de helden: ze komen zeer dicht bij de goden, maar ze blijven toch sterfelijk.

#### Het Gilgamesj-epos

* Het [Gilgamesj-epos](https://nl.wikipedia.org/wiki/Gilgamesj-epos) ([en](https://en.wikipedia.org/wiki/Epic_of_Gilgamesh)) is een van de oudste literaire werken.
* Naam betekent: 'hij die de diepte zag'
* Vaak aanvaard als het oudste literaire werk
* Paradigmatisch verhaal: veel overeenkomsten met de Trojaanse oorlog en de mythes daar rond. Dit is niet verwonderlijk, aangezien ze van culturen kwamen die elkaar in die regio ontmoeten.
* Gilgamesj wordt afgebeeld met een leeuw
* Gilgamesj is koning van de stad Uruk. Hij is 2/3 god, 1/3 mens. Dus net niet goddelijk. Dit idee blijft terugkeren.
* De mens bevat in de mythologie sowieso al iets goddelijks (denk de mythe van het as waaruit de mens werd geboetseerd, [Zagreus](https://en.wikipedia.org/wiki/Zagreus)). Dit reflecteert een algemeen gevoel bij de mens: hij ziet dat hij zoveel meer kan dan het dier, maar uiteindelijk slaagt hij er niet in de sterfelijkheid te overwinnen.
* Enkidu werd door de goden gecreëerd als gelijke voor Gilgamesj, die zijn eigen volk terroriseerde. Gilgamesj en Enkidu vochten met elkaar, wat een gelijkstand opleverde waarna ze beste vrienden werden. Gilgamesj stuurt daarna een tempel prostituee op hem af. In veel culturen komt dit terug, om de vruchtbaarheidsgodin te eren. Enkidu wordt menselijk nadat hij met deze priesteres heeft geslapen. Bij de dood van Enkidu vervloekt hij de priesteres die hem sterfelijk heeft gemaakt. Maar de goden herinneren hem eraan dat de menselijkheid hem veel vreugde heeft opgeleverd, waarop Enkidu de priesteres zegent ipv vervloekt.
* Terwijl Gilgamesj samen met Enkidu onderweg is, komt hij Ishtar tegen (een zeer machtige godin van de liefde, maar ook de dood en de vruchtbaarheid). Ishtar wordt verliefd op Gilgamesj, maar deze weigert haar. Gekrengt stuurt Ishtar de Hemelstier op hen af. Maar ook deze wordt door Gilgamesj en Enkidu verslagen. Ishtar pleit bij de goden dat de twee te machtig en overmoedig zijn geworden, en de goden geven haar gelijk en beslissen dat Enkidu moet sterven. Dit verlies kan Gilgamesj niet aan, en hij gaat op zoek naar de onsterfelijkheid. Onderweg komt hij Siduri, de godin van de levensvreugde tegen. Deze raadt hem aan niet op zoek te gaan naar onsterfelijkheid. Uiteindelijk komt hij bij Utnaptishtim terecht. Van hem krijgt hij de onsterfelijkheid, als hij eerst de slaap kan overwinnen. Gilgamesj slaagt er niet in om wakker te blijven, dus kan hij al zeker de onsterfelijkheid niet verkrijgen. Net zoals bij de Grieken is de slaap hier het kleinere broertje van de dood.

#### Perseus. Danaë en de gouden regen

* [Perseus](https://nl.wikipedia.org/wiki/Perseus_(mythologie)) ([en](https://en.wikipedia.org/wiki/Perseus)) is de zoon van Zeus. Zijn moeder was [Danaë](https://nl.wikipedia.org/wiki/Dana%C3%AB_(mythologie)) ([en](https://en.wikipedia.org/wiki/Dana%C3%AB)). Deze was door haar vader opgesloten in een hoge, ontoegankelijke toren want een profetie had voorspeld dat een zoon van Danaë haar vader ging doden. Zeus komt haar kamer binnen in de vorm van een gouden regen.
* De gouden regen zou een beeldspraak zijn voor het de gouden munten waarmee de bewaakster van Danaë werd omgekocht door haar minnaar.
* De vader steekt Danaë en haar zoontje in een kist, en gooit hen in de zee. Waarom doodt hij hen niet gewoon? De vader zal weten dat er goden in het spel zijn, en durft deze heiligenschennis niet aan.

#### Perseus. Het doden van de Gorgo en de geboorte van Pegasus

* Uiteindelijk komen Danaë en Perseus aan in een ver land terecht bij een andere koning. Die koning begeert al gauw Danaë, maar Perseus wilt dit niet toelaten. De koning zoekt een manier om Perseus uit de weg te ruimen. Hij geeft namelijk de opdracht om het hoofd van de [Gorgo](https://nl.wikipedia.org/wiki/Gorgonen_(mythologie)) ([en](https://en.wikipedia.org/wiki/Gorgon)) te halen, een opdracht die als onmogelijk werd beschouwd.
* Uit het bloed van Medusa zou het paard [Pegasus](https://nl.wikipedia.org/wiki/Pegasus_(mythologie)) ontstaan zijn. Dit paard is het symbool geworden van het sublieme, en van de dichterskunst. Hier zit dus het idee dat uit het allerlelijkste iets moois kan komen. Dit idee zit ook in de geboorte van Aphorodite (uit de geweldadige castratie van Kronos).

#### Medusa: van verschrikking tot schoonheid

* Wie zijn de Gorgonen: drie zusters, dochters van de god van de winden. Ze zijn samengesteld uit verschillende delen van dieren en mensen. Twee van de drie zijn onsterfelijk, maar de derde, [Medusa](https://nl.wikipedia.org/wiki/Medusa_(mythologie)) ([en](https://en.wikipedia.org/wiki/Medusa)), is sterfelijk. Het is dus haar hoofd die Perseus moet gaan halen. Hiervoor krijgt hij enkele attributen van de goden: de helm van Hades (maakt je onzichtbaar zoals de doden), de zak voor het hoofd, en een glanzend schild. Dit laatste is bedoeld om de blik van het monster te ontwijken, die een mens onmiddelijk versteent.
* Ook hier zitten een tweede lezing: niet alle waarheiden kan je rechtstreeks verwerven. Soms moet je de vervormde versie bekijken om de waarheid erachter te weten te komen. Dit is ook zo met mythes: de verhalen proberen via een omweg zekere wijsheden over te brengen.
* Athena wordt vaak afgebeeld met het hoofd van de Gorgo op zich geplakt.

#### Medusa en Athena: ooit één godin?

* In andere verhalen was Medusa eerst een prachtige zeenympf, die ook nog eens leek op Athena. Poseidon wordt verliefd op haar. Wanneer Athena Medusa en Poseidon betrappen in een van haar tempels, straft ze Medusa door haar te veranderen in een monster.
* Athena heeft zelf ook een Gorgonische blik. Een strenge, doordringende blik. Dus ook haar blik is figuurlijk in staat mensen te verstenen.
* Thematiek van de fatale blik in de Griekse mythologie: het idee dat kijken, of uitgebreider, iets leren, kan sterfelijk zijn.
	* Tiresias: de blinde ziener die vaak voortkomt in tragedies. Hij weet dingen uit de toekomst, maar kan niet meer zien. Hij is zijn zicht verloren nadat hij Athena naakt heeft gezien. Athena is echter behoorlijk mild: ze ontneemt hem zijn zicht, maar geeft die zienersgift in de plaats terug.
* Gorgo: zijn een personificatie van de dood en chaos. Vaak keren ze terug als apotropaeïsch (afwerend) element: vaak stonden er beeltenissen van hen op schilden, tempels,... Dit werd gedaan om de vijand te imponeren of het kwade weg te houden.
* Gorgo: opgebouwd uit verschillende lichaamsdelen. Ze beelden de chaos zelf uit. De overwinning op dit monster, is dus een overwinning op het ongeordende zelf. Anderszijds is deze chaos ook een oerkracht, die niet meer terug te vinden is in een gecultiveerde wereld. Vaak proberen de helden dan ook iets te recuperen van deze oerkracht. Perseus houdt het hoofd bij, Heracles de leeuwenhuid,...

#### Perseus redt Andromeda

* Perseus komt op zijn terugtocht van zijn overwinning een vrouw tegen die geketend is en op het punt staat opgegeten worden door een zeemonster. Ook dit monster verslaat Perseus. De vrouw blijkt Andromeda te zijn, een dochter die gestraft was voor de hoogmoed van haar moeder (die beweerde dat ze mooier was dan zeenymfen). De vader van Andromeda had de hand van zijn dochter beloofd aan diegene die haar zou redden. De oude verloofde van Andromeda komt hiertegen in opstand, maar Perseus gebruikt het hoofd van Medusa om hem te verstenen.

#### Perseus: held met een happy end

* Uiteindelijk loopt het met Perseus goed af, en na zijn dood worden hij en Andromeda samen als sterren aan de hemel opgenomen.
* Schilderij rechts: Perseus en Andromeda zien in een bron het hoofd van Medusa.
	* Lezingen: Perseus wil gewoon het hoofd van Medusa aan Andromeda laten zien.
	* Anders: dit zou het huwelijk kunnen zijn van Perseus en Andromeda. Dus Medusa treedt hier op al priester. Dit is een verwijzing naar de afkomst van Medusa, als moedergodin. Ze wordt dus in eer hersteld.
	* De appelboom en de slangen op het hoofd van Medusa: verwijzing naar Adam en Eva. Ook in dat verhaal komt de verbintenis tussen man en vrouw in voor.

##### Bellerophon

* [Bellerophon](https://nl.wikipedia.org/wiki/Bellerophon_(mythologie)) ([en](https://en.wikipedia.org/wiki/Bellerophon)) heeft veel met Perseus gemeen, maar zijn verhaal heeft geen gelukkig einde.
* Bellerophon doodt de [Chimaera](https://nl.wikipedia.org/wiki/Chimaera_(mythologie)) ([en](https://en.wikipedia.org/wiki/Chimera_(mythology))), alweer een hybride monster, en temt Pegasus.
* Zijn verhaal had een [Potifar](https://nl.wikipedia.org/wiki/Potifar) thema: Bellerophon wijst een vrouw af, die dan gekrenkt is.
* De Chimaera kan ook niet gedood worden, maar Bellerophon laat lood smelten door de hitte van de Chimaera zelf.
* Uiteindelijk bestormt Bellerophon de hemel zelf uit overmoed, waarop hij neergebliksemd wordt.

#### Herakles (Lat.: Hercules)

* Vreemde naam: de roem van [Hera](https://nl.wikipedia.org/wiki/Hera) ([en])(https://en.wikipedia.org/wiki/Hera). Hera is een bijzonder jaloerse godin, die haar woede richt op alle buitenechtelijke kinderen van Zeus.

#### Herakles als kind


* Herakles wurgt als kind al twee slangen die Hera gezonden heeft.
* Herakles is de enige Griekse held die de goddelijkheid heeft bereikt. Dit komt omdat Zeus hem als kind aan de borst van Hera heeft gelegd, en de goddelijke moedermelk heeft voor de goddelijkheid van Herakles gezorgd.

#### De twaalf werken van Herakles

* Herakles werd door Hera waanzinnig gemaakt, waarop hij zijn eerste vrouw en kinderen doodde.
* Lees meer over twaalf werken van Herakles (ga ze niet uittype hier)

**12/05/2016**

* Herakles werd geholpen door de maagdelijke godin [Athena](https://nl.wikipedia.org/wiki/Pallas_Athena). Deze godin kwam helden wel vaker te hulp.

#### Deianeira en het Nessushemd

* Hij was later hertrouwd met [Deianeira](https://nl.wikipedia.org/wiki/Deianeira). Herakles komt om het leven door een vrouw. Ze probeerde hem echter niet te doden. Ze gaf hem het Nassushemd. Dit bevat echter nog het gif waarmee hij zelf de centaur had gedood. Hierop werpt Herakles zichzelf op de brandstapel.
* Herakles wordt als enige held opgenomen als een god na zijn dood. De goden houden volgens de mythe een schijngeboorte, waarbij Herakles vanonder Hera's rok kroop. Hierna verzoende Hera en Herakles zich.
* Herakles werd soms afgeschilderd als een komisch figuur, een schertsfiguur. Als een soort Obelix, sterk maar zeer onwetend.
* In andere opvoeringen was hij een tragische held.
* Herakles was een patroonheilige van de [Stoïcijnen](https://nl.wikipedia.org/wiki/Stoa). Herakles heeft heel zijn leven geleden maar is altijd plichtsbewust geweest. Dit is een van de grootste idealen volgens de Stoa.

#### Herakles: een vat vol paradoxen

* Schilderij met de twee vrouwen:
	* Deze vrouwen zijn een allegorie van de deugd en de ondeugd.
	* De ondeugd (rechts) toont een makkelijke, rustige weg, vol wereldlijkse geneugden. De deugd toont een stijl bergpad. Uiteindelijk maakt Herakles de juiste keuze, en kiest voor de deugd. Deze weg brengt hem uiteindelijk bij zijn doel.
* Schilderij rechts:
	* De Grieken hadden een grote vrees voor dominante vrouwen. Het is daarom dus vreemd dat Herakles in deze vernederende situatie wordt afgebeeld.
* Herakles was een panheleense held.

#### Hylas en Herakles
* [Hylas](https://nl.wikipedia.org/wiki/Hylas) ([en](https://en.wikipedia.org/wiki/Hylas)) was de schildknaap en minnaar van Herakles in de mythe van de Argonauten.
* Hylas komt in het woud bij een vijver waar net nymfen aan het baden waren. Deze vonden Hylas zo een mooie jongeman dat ze hem meesleurden naar de bodem van de vijver. Herakles gaat op zoek in het woud naar zijn vriend, waarbij "Hylas!" bleef roepen. Hiervan zou helaas afgeleid kunnen zijn.
* Nymfoleptos: ontvoerd door Nymfen. Dit was een terugkerend thema in de Griekse mythologie. Het zou een weerspiegeling zijn van de angst van de Grieken voor (dominante) vrouwen. Tot op de dag van vandaag leven er nog folklore verhalen op het Griekse platteland over nymfen.
* Nog een verhaal uit de Argonauten:
	* Ze komen aan op een eiland met enkel vrouwen op. Na maanden op zee kunnen de mannen hun geluk niet teboven. Enkel Herakles blijft op het schip en na een tijdje brengt hij de mannen met geweld weer terug naar het schip.
* In deze context was Herakles dus een homoseksueel en een echte vrouwenhater.

#### Theseus. De Atheense Herakles

* [Theseus](https://nl.wikipedia.org/wiki/Theseus) ([en](https://en.wikipedia.org/wiki/Theseus)) lijkt in vele aspecten op Herakles.
* Theseus verricht enkele werken als __brenger van beschaving__. Hij doodt veel schurken en monsters in de streek van Athene. Daarom werd hij een patroonheilige van die stad.
* Theseus doodt ook zo [Procrustes](https://nl.wikipedia.org/wiki/Procrustes) ([en](https://en.wikipedia.org/wiki/Procrustes)). Deze pleegde een van de meest verschrikkelijke daden volgens de Grieken: hij doodde zijn eigen gasten. Wanneer gasten aan zijn deur stonden, was hij zeer vriendelijk en boodt volledige gastvrijheid. Het bed was echter heel klein, en dus hakte Procrustes ledematen van zijn gasten af tot ze in zijn bed pasten.

#### Pasiphaë, de Kretenzische stier en de Minotaurus

* Theseus is ook de doder van de [Minotaurus](https://nl.wikipedia.org/wiki/Minotaurus) ([en](https://en.wikipedia.org/wiki/Minotaur)).
	* De koning van Kreta, [Minos](https://nl.wikipedia.org/wiki/Minos) ([en](https://en.wikipedia.org/wiki/Minos)), krijgt van Poseidon een prachtige stier cadeau om aan hem te offeren. Hij weigert echter dit dier te doden. Als straf laat Poseidon Minos' vrouw, [Pasiphaë](https://nl.wikipedia.org/wiki/Pasipha%C3%AB), verliefd worden op de stier. Ze laat [Daedalus](https://nl.wikipedia.org/wiki/Daedalus_(mythologie)) ([en](https://en.wikipedia.org/wiki/Daedalus)) een machine bouwen zodat ze met de stier kan vrijen. Hieruit wordt de Minotaurus geboren. Minos laat dit monster opsluiten in een labyrint. Enzovoort... (lees het verhaal)
* In de Minoïsche beschaving kwam het symbool van de stier heel vaak terug. Het is nog niet volledig duidelijk waarvoor dit stond, maar heel waarschijnlijk stond het voor de koninklijke macht. Deze mythe heeft dus een heel sterke archeologische onderbouwing.
* Waarvoor is het labyrint een metafoor?
	* Een plaats waar je op zoek gaat naar je zelf. Je moet het dierlijke en monsterlijke in jezelf controleren.

#### Theseus, Ariadne en Dionysos

* Theseus neemt Ariadne mee naar Athene, maar laat haar onderweg op een eiland achter. Op de kust klaagt ze over Theseus die haar verlaten heeft. De god Dionysus (die zelf uit een sterfelijke moeder geboren is), komt haar tegen en wordt verliefd op haar. Ze wordt zijn bruid.
	* Ook dit huwelijk kan een metafoor zijn voor het huwelijk met de waanzin (waar Dionysus ook een god van was). Het kan dus ook betekenen dat Ariadne haar verstand verliest.

* De centauren zijn een volk waarmee de helden vaak in conflict komen. Deze hebben het lichaam van een paard en de torso en hoofd van een mens.
* De held moet vaak een beest of monster verslaan, maar dit lijkt alleen te werken wanneer ze zelf ook een beestachtig aspect in zichzelf hebben.
* Het beestachtige is in veel verhalen ook iets dat buitgemaakt moet worden. Veel helden eigenen zich een deel van het monster toe nadat ze het verslagen hebben.
* Er is een held die een monster doodt zonder een trofee mee te nemen, hij raakt hem zelfs niet aan: het verhaal van Oedipus die de sfinx doodt puur met zijn verstand.

#### Jason en de tocht der Argonauten

* Ook [Jason](https://nl.wikipedia.org/wiki/Jason_(mythologie)) ([en](https://en.wikipedia.org/wiki/Jason)) heeft problemen met vrouwen. Hij heeft ook af te rekenen met een koning die hem zijn rechten niet gunt. Zijn vader was door zijn oom, [Pelias](https://nl.wikipedia.org/wiki/Pelias_(mythologie)) ([en](https://en.wikipedia.org/wiki/Pelias)), van de troon gestoten. Jason gaat daarom naar zijn oom om zijn rechtmatige plaats op te eisen. Onderweg komt hij een oud vrouwtje tegen die er niet in slaagt om een rivier over te steken. Jason helpt haar oversteken en verliest hierbij een sandaal. Dit vrouwtje blijkt Hera te zijn, die vanaf dan Jason zal bijstaan. Uiteindelijk komt hij bij zijn oom aan. Deze had van een orakel gehoord dat hij zijn einde zou vinden door een man met één sandaal. Daarom geeft de oom Jason de taak om het [gulden vlies](https://nl.wikipedia.org/wiki/Gulden_vlies_(mythologie)) ([en](https://en.wikipedia.org/wiki/Golden_Fleece)) te halen, een taak waarvan gedacht werd dat niemand het zou overleven. Om deze taak te volbrengen verzamelt Jason alle grote Griekse helden, de [Argonauten](https://nl.wikipedia.org/wiki/Argonauten) ([en](https://en.wikipedia.org/wiki/Argonauts)). (lees verhaal van de Argonauten en hun tocht). Uiteindelijk komen ze in [Colchis](https://nl.wikipedia.org/wiki/Colchis) ([en](https://en.wikipedia.org/wiki/Colchis)) aan waar het gulden vlies bewaard wordt door koning [Aietes](https://nl.wikipedia.org/wiki/Aietes) ([en](https://en.wikipedia.org/wiki/Ae%C3%ABtes)). Deze wilt het vlies geven aan Jason, als hij zich waardig toont. Hij moet hiervoor de ossen mennen, die vuurspuwden. Jason kan niet slagen in deze proef, daarom helpt Hera hem. Hera gooit het op een akkoord met Aphrodite, die de dochter van Aietes, [Medea](https://nl.wikipedia.org/wiki/Medea_(mythologie)) ([en](https://en.wikipedia.org/wiki/Medea)), op Jason verliefd laat worden. Medea helpt Jason bij zijn proeven en verraad haar eigen vader hierbij. Nadat de proeven gelukt zijn, neemt Jason Medea met zich mee.
Wanneer ze terug bij zijn oom komen, neemt deze het vlies aan, maar staat de troon niet af. Medea doodt de oom in Jasons plaats. Ze maakt hem wijs dat ze hem kan verjongen door hem in stukken te kappen en te koken.
De burgers zijn echter zo geschokt door al deze gruwels waardoor Jason nog steeds niet koning kan worden. Hij krijgt echter nog een kans om de kroon te verkrijgen door te trouwen met een prinses. Daarom verstoot Jason Medea. Medea is woedend en dood hun beide kinderen en vlucht dan weg met een span getrokken door vuurspuwende draken.
* Hoe komt het dat Medea met zo een daad wegkomt? In het origineel verhaal was Medea waarschijnlijk niet het monsterachtig figuur zoals in deze versie. Medea is waarschijnlijk ontstaan uit een oude moedergodin. Deze staat dus voor het geven en nemen van het leven en de levenscyclus. Dit zou bij de Grieken naar deze versie geëvolueerd zijn.
* Medea doodt hun zonen zodat Jason alle vormen verliest op een vorm van onsterfelijkheid door zijn kinderen. Uiteindelijk komt Jason zeer tragisch ten einde. Hij lag als oude man te slapen op het vrak van de Argo. Er brak een stuk van de mast af die hem verpletterde.

#### De held tussen monsters en goden.

#### Strijd met de chaosdraak: Marduk en Tiamat, Zeus en Typhon

* [Typhon](https://nl.wikipedia.org/wiki/Typhon) ([en](https://en.wikipedia.org/wiki/Typhon)) is een wezen dat beschreven wordt als een draak met duizend koppen. Hij heeft ontelbare stemmen, schreeuwen en dierengeluiden. Hij ontstond uit een conflict tussen man en vrouw: namelijk tussen Zeus en Hera. Hera is kwaad dat Zeus haar rol in de kosmos twee keer beledigd heeft. Zeus heeft namelijk twee kinderen zelf verwekt: Athena uit zijn hoofd en Dionysus uit zijn dij.
* Volgens de Grieken was een hermafrodiet een ideaal. Een wezen dat zowel man als vrouw is, die niemand nodig heeft om zich voort te planten.
* Hera wilt dus Zeus straffen door ook zelf een kind te verwekken. Hier komt het monster Typhon uit voort (hier blijkt dus ook weer de Griekse vrouwenhaat: als Zeus het doet, komt er een godin uit voort, bij Hera een monster). Dit monster is zo krachtig dat hij er zelfs in slaagt om Zeus' bliksem af te nemen. Zeus heeft uiteindelijk een sterveling nodig om het monster te kunnen overwinnen. Dit zal Kadmos zijn. Deze speelt met zijn luit de draak in slaap, waarop hij de bliksem terug kan stelen en de pezen van het monster doorsnijdt. Met hernieuwde krachten kan Zeus hem doden.
* Helden zijn als een soort miniatuurversie van de scheppende goden. Dit heeft ook een nadeel: ze staan als mens het dichtste bij het godendom, waardoor ze vaak overmoedig (hubris) worden. Hij probeert zich de onsterfelijkheid toe te eigenen.

#### De held in conflict met de polis. De held als centaur

* De held is als een soort tussenwezen. In de eerste plaats heeft de polis hem nodig om uit de chaos orde te scheppen. Achteraf komt de held zelf in conflict met de polis omdat hij zelf het monsterlijke in zich heeft. Hij is vaak meer of mindere dan de gewone mens.
* De [Centauren](https://nl.wikipedia.org/wiki/Centaur_(mythologie)) ([en](https://en.wikipedia.org/wiki/Centaur)) en de [Amazonen](https://nl.wikipedia.org/wiki/Amazonen) ([en](https://en.wikipedia.org/wiki/Amazons)) staan voor de verstoring van het universum. De mannelijke held moet zegenvieren om de orde te scheppen.

#### Chiron, de centaur als leermeester van helden

* De centaur [Cheiron](https://nl.wikipedia.org/wiki/Cheiron) ([en](https://en.wikipedia.org/wiki/Chiron)) verschrijnt in verschillende verhalen op als een leermeester. Hij staat voor een wijsheid die in het primaire, dierlijke verborgen zit.

#### De held en de vrouw. Een gespannen relatie.

* De vrouw was in veel gevallen machtiger dan de mannelijke held. Dit is zeer vreemd voor een cultuur waarbij de vrouw amper macht had.
* Ook monsters waren vaak vrouwen (Medusa, syrenen, ...).
* Veranderingen door [Circe](https://nl.wikipedia.org/wiki/Circe_(mythologie)) ([en](https://en.wikipedia.org/wiki/Circe)) (tovenares komt ook voor in Odyssea):
	* [Scylla](https://nl.wikipedia.org/wiki/Scylla_(nimf)) ([en](https://en.wikipedia.org/wiki/Scylla))
	* [Picus](https://nl.wikipedia.org/wiki/Picus_(mythologie)) ([en](https://en.wikipedia.org/wiki/Picus))
* Scylla en [Charybdis](https://nl.wikipedia.org/wiki/Charybdis_(mythologie)) ([en](https://en.wikipedia.org/wiki/Charybdis))
* Tussen Scylla en Charybdis kiezen: het minste van twee kwaden kiezen.
* Positieve verhalen van vrouwen bestaat ook, maar hierin zijn de vrouwen steeds maagden. Het is pas wanneer de maagdelijkheid doorbroken wordt dat de vrouwen als negatief worden afgeschilderd.
	* Men kan dit verklaren als een zekere symboliek.
	* De vrouw representeert de cyclus van leven en dood. Geboren worden houdt hierbij altijd sterven in. De seksuele differentiatie tussen man en vrouw heeft onlosmakelijke met de dood te maken. De dood en de vrouw zijn volgens de mythologie samen gekomen. Om het onsterfelijke te bereiken, moet de held de vrouw afzweren.

#### The Glory of Hera

* Een andere mogelijke lezing over de vrouw in de mythologie:
	* The glory of Hera (Hera is zijn grootste case study)
	* Kernvraag: waarom worden vrouwen zo negatief afgeschilderd.
	* Hij herleidt dit terug naar de rol van de vrouw in het gezin in de 5de eeuw voor Christus. De vrouw werd heel sterk onderdrukt (denk aan Demeter en Persephone als kritiek hierop). Dit had een vreemde keerzijde. De vrouw was quasi eigendom van haar vader of man, ze stond voortdurend onder het toezicht van een man. Een van haar taken was echter de kinderen opvoeden, ook de jongens. De jongens stonden tot aan de volwassenheid dus onder het toezicht van hun moeder, afgezonderd van de mannenwereld. Dit zie je ook terug in de mythe van Herakles, waarbij Hera Herakles kon blijven treiteren zonder inmenging van Zeus. Toch hadden de jongens de voorkeur bij de ouders aangezien meisjes uitgehuwelijkt werden wat een volledige breuk was met de familie.
	* Een Griekse jongen leefde dus volledig afgezonderd van de mannen onder het toezicht van zijn gefrustreerde moeder. Haar aandacht is echter volledig gericht op haar zoon. Want via die zoon kon de moeder haar eigen wensen verwezenlijken, want deze zoon heeft wel veel meer vrijheden in de maatschappij.
	* In de eerste levensjaren, wanneer de psyche wordt gevormd, worden in de ogen van het kind alle belangrijke beslissingen door de moeder genomen.
	* Een terugkerend thema is de moeder die haar zonen doodt. Voor de vrouw was de zoon in sommige gevallen als een kleine versie van de man, die ze zo hard haatte. Over de zoon had ze echter volledige controle. Er kan dus een soort projectiegedrag plaatsvinden waarbij de vrouw frustraties uitwerken op het kind.

* Deze culturele veranderingen zouden ertoe geleid hebben dat de oude mythes over moedergodinnen hervormd werden naar verhalen over wrede vrouwen. Er leefde dus een angst over mature vrouwen onder de Griekse mannen.

#### Odysseus. De held die de onsterfelijkheid weigert

* [Odysseus](https://nl.wikipedia.org/wiki/Odysseus) ([en](https://en.wikipedia.org/wiki/Odysseus)] is een zeer atypische held. Hij moet het niet hebben van zijn kracht, maar van zijn verstand.
* Odysseus is wel degelijk geïnteresseerd in roem, maar uiteindelijk weigert hij de onsterfelijkheid.
* Hij heeft een veel betere relatie met vrouwen, in tegenstelling tot andere helden.
* Odysseus is ook geen monsterdoder.
* In de eerste plaatst zijn de listen van Odysseus zijn primaire wapen.
* Odysseus wou in de eerste plaats niet gaan vechten in Troje. Hij had geprobeerd de andere koningen te overtuigen dat hij waanzinnig geworden was door het zoute strand van Itaca te ploegen. Een andere slinkse koning legt Odysseus' zoon voor zijn ploeg, zodat Odysseus moet stoppen en duidelijk is dat hij niet waanzinnig is.
* Odysseus doet er tien jaar over om terug te keren. Dit komt omdat hij de wrok van Poseidon over zich gehaald had. Dit vertelt het verhaal van Polyphemus.
* Athena is de beschermgodin van Odysseus.
* De Ilias en Odyssea verschillen sterk van elkaar. Bij de Ilias is de krijgslust zeer belangrijk. Het heroïsche ideaal van sterven op het slagveld zit sterk in de Ilias. Odysseus zal zelf onderweg afdalen naar de onderwereld om de weg naar huis terug te vinden. Hierbij komt hij Achilles tegen, die hem zelf zegt dat er niets roemrijks is aan sterven tijdens de oorlog. Odysseus kiest dus voor het leven, waarvan hij zoveel mogelijk wilt genieten met zijn vader, vrouw en kinderen.
* Er zijn drie passages waar Odysseus (bijna) goddelijke krachten krijgt aangeboden.
	* Lothophagen: Odysseus weigert een zeer gemakkelijk en aangenaam bestaan en wilt liever de moeilijke tocht aangaan om naar huis te geraken. Odysseus doel is niet gelukkig zijn, maar een zinvol leven te leiden.

**19/05/2016**

* Odysseus zal op drie momenten een bijna onsterfelijke toestand afwijzen in het voordeel van het gewonen mensenleven. Hij wilt liever de cyclus van leven en dood. Hij wilt gewoon terug naar zijn vader, zijn vrouw en zijn zoon.

#### De lothophagen: de verleiding van het vegetatieve

* [lothophagen](https://nl.wikipedia.org/wiki/Lotofagen) ([en](https://en.wikipedia.org/wiki/Lotus-eaters)): geluk dat geen betekenis heeft, is leeg. Er moet een verhaal gelinkt zijn aan geluk. Je zou jezelf niet zijn mocht je een pilletje nemen die je permanent gelukkig maakt. Leed is een deel van het leven.

#### Kirke. De verleiding van het dierlijke

* Tweede verleiding: eiland van [Circe](https://nl.wikipedia.org/wiki/Circe_(mythologie)) ([en](https://en.wikipedia.org/wiki/Circe)) (dochter van de zon). Ze geeft de mannen een drankje die hen verandert in di1eren. Dit is een metafoor voor de dierlijke verlangens in de mannen. Het is dus een lustoord.
	* Het is Hermes die Odysseus beschermt door hem een poeder te geven die hem beschermt van de magie.

#### Calypso: de verleiding van het goddelijke

* Ten slotte leidt Odysseus schipbreuk op het eiland Ogygia zonder zijn manschappen. Hier woont [Calypso](https://nl.wikipedia.org/wiki/Kalypso) ([en](https://en.wikipedia.org/wiki/Calypso_(mythology))) (betekent: zij die verbergt). Zij wilt Odysseus voor haarzelf houden (vandaar verbergen). Odysseus wilt echter gewoon weg. Het zijn de goden die Calypso verplichten Odysseus te laten gaan.
